#Kolme pientä porsasta
Olipa kerran possuäiti
jolla oli kolme lasta
possuäiti lähetti ne maailmalle
se sanoi:
rakentakaa itsellenne oma koti
"Onnea matkaan!"
"varokaa isoa pahaa sutta!"

Ensimmäinen pikkupossu
oli laiska
hän rakensi
itselleen talon
oljista

Toinen possuista
oli melkoisen laiska.
Se jaksoi rakentaa talon
risuista.
niin toinenkin pikkupossu
sai itselleen kodin

Kolmaskin pikkupossu
oli lähtenyt maailmalle.
Mutta se olikin paljon ahkerampi
kuin kaksi veljeään.
Se oli päättänyt
valmistaa oman kotinsa tiilistä,
jotta talosta tulisi
tarpeeksi kestävä.


Sillä välin
iso paha susi
sai kuulla
possujen talonrakennuspuuhista
”Hah”
tuumasi susi.
”Nuo possut minä pistelenkin suuhuni!”


Eikä aikaakaan,
kun susi koputti
ensimmäisen pienen porsaan oveen.
Susi sanoi:
”Kiltti pieni possu,
päästäthän minut sisään”.
Mutta pikkupossu
muisti äitinsä neuvon.
"en aio päästää sisälle ketään”
”Jos et päästä minua sisään,
minä uhkun ja puhkun
ja puhallan
olkitalosi kumoon”,

Ja niin susi puhkui
ja puhalsi.
Ja koska talo oli tehty oljista,
se meni helposti rikki.
Mutta onneksi
pieni possu
ehti kuin ehtikin
pakoon.
Se juoksi
pienillä possunsorkillaan
veljensä luo turvaan.

Vaan eipä aikaakaan,
kun iso paha susi
koputti toisenkin possun
ovelle.
”Kiltit pienet possut,
päästäkää minut sisään”,
susi huhuili taas.
”Ei avata!”,
kuului possujen tiukka vastaus.
”emme aio päästää sisälle ketään!”
Susi suuttui.
”Jos ette päästä minua sisään,
minä uhkun ja puhkun
ja puhallan
risutalonne kumoon!”


Ja niin susi puhkui
ja puhalsi.
Ja koska talo oli tehty risuista,
sekin meni helposti rikki.
Mutta onneksi pikkupossut ehtivät
pötkiä pakoon kolmannen possun taloon,
eikä susi saanut niitä kiinni.


Mutta eipä aikaakaan,
kun susi oli löytänyt
kolmannenkin possun kodin
ja tuli taas ovelle kolkuttelemaan.
”Kiltit pienet possut,
päästäkää minut sisään”,
huusi susi.
Nyt se oli jo
todella kiukkuinen.
”Ei päästetä”,
vastasivat pikkupossut
yhteen ääneen.
"emme aio päästää sisälle ketään!”
Susi kimpaantui.
Jos ette päästä minua sisään,
minä uhkun ja puhkun
ja puhallan
tämänkin talon kumoon!”

Ja niin susi puhkui ja puhalsi.
Ja puhalsi ja puhkui.
Mutta tiilitalo ei hievahtanutkaan,
ei vaikka susi kuinka yritti.
Tämä talo oli näet
huolellisesti rakennettu.
Silloin susi huomasi
talon katolla savupiipun
”Hah, minäpä kiipeän savupiippua
pitkin sisään
ja tulen syömään teidät!”
Possut pelästyivät,
mutta eivät sanoneet mitään.

Sen sijaan
he sytyttivät tulen takkaan
ja nostivat suuren padan tulelle.
Vesi lämpeni nopeasti.
Ja kun iso paha susi
kiipesi savupiippua pitkin
possujen tupaan,
se molskahti suoraa päätä
kuumaan pataan.
Susi kiljahti pelästyksestä
ja juoksi matkoihinsa,
eikä se enää ikinä
tullut takaisin
kiusaamaan possuja.

Ja niin
kolme nokkelaa possua
elelivät tiilitalossaan
onnellisena
elämänsä loppuun asti.
Sen pituinen se.


#Piparkakkupoika
Eräänä päivänä
mummo päätti paistaa
itselleen piparkakkuja.
Mietteissään
hän vaivasi taikinaa;
ihan kuin itsestään
siitä alkoi muovautua
pieni piparkakkupoika.

Sinusta minä teenkin
itselleni uuden ystävän,
tuumi mummo.

Hän otti palan taikinaa
ja kauli siitä
pienet kädet ja jalat.
Sitten hän muotoili pään
ja teki vielä rusinoista
nappisilmät.
Hupsista!
Näytti aivan siltä,
että piparkakkupoika vinkkasi
hänelle silmää.

Mummo koristeli piparkakun
karamelleillä
ja työnsi sen
lopuksi uuniin.
Kun taikina oli kypsynyt
hyvän tovin,
mummo raotti uuninluukkua.
Mutta
voi kauhistus!
piparkakkupoika hyppäsi pelliltä
jaloilleen
ja sinkautti itsensä
keittiön pöydälle.
Sitten se näytti mummolle kieltä
ja pujahti ovesta ulos.

Mummo-parka
juoksi pojan perään
ja huusi
Odota!
Tule takaisin!

Mutta piparkakkupoika
vain nauroi ja vastasi: 
Juokse vaan, juokse vaan,
minua et kiinni saa!

Eikä mummo saanutkaan.
Piparkakkupoika tanssahteli
pulleilla jaloillaan
ympäri mummon pihamaata.
Tarpeeksi ilkamoituaan
se pinkaisi läheiseen metsään.

Metsässä
piparkakkupoikaa vastaan tuli jänis.
Jänis katseli mietteissään
piparkakkupojan rusinasilmiä
ja karamellinappeja
ja tuumi
että pienten piparkakkupoikien
ei ole viisasta juoksennella
yksin metsässä.

Kuulehan pullaposki
se sanoi
On varmaan parasta
että palaat kotiin mummon luo
Metsä on vaarallinen paikka
piparkakkupojille.

Vaan minäpä en halua palata kotiin,
vastasi poika röyhkeästi.
Haluan juoksennella ja pitää hauskaa.

Ja suu hymyssä
piparkakkupoika livisti taas karkuun.

Odota!
huusi jänis juosten sen perään.
Tule takaisin!

Juokse vaan, juokse vaan,
minua et kiinni saa,
rallatteli piparkakkupoika
ja hyppeli mättäältä toiselle.
Eikä jänis saanutkaan sitä kiinni.

Seuraavaksi
piparkakkupoikaa vastaan käveli karhu.
Karhu katseli kanelintuoksuista pojankoltiaista epäilevästi.

Joudut vielä rosvojen käsiin,
varoitti karhu.
Sinun on parasta palata kotiin.

Höpsisistä,
tuumi piparkakkupoika.
Minä olen niin nopea,
ettei kukaan saa minua kiinni.

Ja iloisesti virnistellen se pinkaisi taas matkaan.

Odota! huusi karhu sen perään.
Tule takaisin!

Juokse vaan,
juokse vaan,
minua et kiinni saa!
nauroi piparkakkupoika
ja loikki ketterästi karkuun.
Eikä karhu saanutkaan sitä kiinni.

Piparkakkupoika juoksi
yhä syvemmälle metsään,
kunnes saapui joen rannalle.
Koska se ei halunnut kastella itseään,
se jäi rannalle istumaan.

Silloin paikalle tuli susi,
joka pahaksi onneksi sattui olemaan nälkäinen.
Se vilkuili ahneesti
pojan pulleita piparkakkujalkoja.

Kuulehan,
sanoi susi pojalle.
Etkö pääse joen yli?
Minä autan sinua;
vien sinut joen yli häntäni päällä.

Piparkakkupoika katsoi sutta
hieman epäilevästi,
mutta ei voinut vastustaa kiusausta.
Hyvä on,
tulen mukaasi,
se viimein sanoi.

pipari_kuva5

Poika hyppäsi suden hännälle,
ja susi lähti uimaan joen poikki.
Mutta kun vesi syveni,
susi sanoi:
Hyppää selkääni ettet kastu!

Piparkakkupoika hyppäsi suden selkään,
ja matka jatkui.
Vesi syveni yhä,
ja silloin susi sanoi:
Hyppää pääni päälle ettet kastu!

Piparkakkupoika hyppäsi suden pään päälle.
Mutta silloin
ovela susi avasikin
suunsa ammolleen
ja haukkasi piparkakkupojan suuhunsa.
Maiskis!

Ja se oli pienen piparkakkupojan
lorun loppu
